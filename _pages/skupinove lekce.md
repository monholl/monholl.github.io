---
title: Skupinové lekce
permalink: /skupiny/
---
### Kdy a kde?

| Pondělí <br> Praha Vršovice <br> 16:30-17:55 a 18:05-19:30                                                                                               | Úterý <br> Dobříš <br> 17:15-18:45  |
|----------------------------------------------------------------------------------------------------------------------|-------------------------------------------------------------------------------------|
| **Jóga a pilátes studio**<br/>Charkovská 333/5, Praha 10 <br/>(vchod z ulice Donská) | **Jóga Dobříš studio**<br/>Plk. B. Petroviče 86, Dobříš<br/> (vstup z ulice J. Wolkra) |
| [Rezervace](https://zenamu.com/terapeuticka-joga-s-monikou){: .btn .btn--info}                                       | [Rezervace](https://zenamu.com/terapeuticka-joga-s-monikou){: .btn .btn--info}      |

### Cena

* při platbě předplatného za 10 lekcí: 2 000 Kč
* jednorázová účast: 250 Kč/lekce

### Jak cvičíme?

Během lekcí terapeutické jógy vycházíme z dětských vývojových pozic a jógových ásán, díky kterým je možné nastavit držení těla, napřímit páteř a najít tak vlastní osu. Tato cvičení pomáhají úlevě od bolesti, správné koordinaci svalstva a zvýšení pohyblivosti. Probíhá v klidném tempu, bez náročných dynamických přechodů. Praxe tohoto cvičení umožňuje odkrýt přirizené pohybové vzorce. Jde o nastavení těla, které uplatníme nejen v jógových pozicích, ale přenášíme je do běžného života. Nedílnou součástí cvičení je rozvíjení všímavosti a zjemňování dechu.

Začínáme nastavením opor pro páteř a spinálními cviky, které napřimují a obnovují pružnost páteře. Dále
pokračujeme záklonovými, předklonovými a rotačními pozicemi. Na závěr provádíme krátkou
koncentraci na dech. Cílem je naučit se funkčně a inteligentně zacházet se svým tělem. V každé pozici
začínáme nastavením výchozí pozice, pokračujeme vědomým pohybem a uvolněním se do opor ve
statické fázi. Snažíme se o kvalitu provedení dle aktuálních fyzických možností každého z nás.

Lekce je dostupná pro široké spektrum cvičenců s různými fyzickými schopnostmi, účast je možná i pro
ty, kteří nemají s jógou žádnou zkušenost. Přijďte si odpočinout a udělat něco pro sebe v příjemné
atmosféře malé skupiny.
