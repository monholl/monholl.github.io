---
title: Jóga je živá cesta prošlapávaná již tisíce let
permalink: /jogova-terapie/
---

Jóga je cestou, do života dokáže přinášet radost a zklidnění. Dodává a obnovuje energii ke každodenním
úkonům a pomáhá objevovat zcela nové duševní i fyzické síly, které mi usnadňují smysluplně se
pohybovat v dnešní „zrychlené“ době. Jóga ale pouze nepomáhá, díky ní lze poznávat fyzický i
jemnohmotný vnitřní svět v jejich součinnosti.

S jógou souvisí i zdravý životní styl, uvědomění si vlivu potravy fyzické i duševní na pocit pohody a
fungování ve světě. K tomu všemu je možné se inspirovat ájurvédou, „vědou o životě“.

V lekcích Jemné jógy se snažím napomáhat a inspirovat účastníky při cestě do jejich nitra prohloubením
vnímání jejich těla i duše a uvědomění, jak jsou tělo, emoce i duše propojené.

V lekcích Jemné jógy kombinuji klasický přístup hathajógy s vývojovou kineziologií vycházející z
poznatků MUDr. Václava Vojty. Motivací této kombinace je, abychom jógové pozice (ásány) postavili na
základech správného držení těla. Reflexní zapojení hlubokého stabilizačního systému umožňuje jak šetrné
provádění jógových ásán, tak lepší koncentraci a vede i ke změně pohybových vzorců mimo hodiny jógy.

![pozice]({{ site.baseurl }}/assets/images/5F3A2533.jpg){:height="553px" width="350px" .align-center}
