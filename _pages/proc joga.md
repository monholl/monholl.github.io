---
title: Jóga je živá cesta prošlapávaná již tisíce let
permalink: /jogova-terapie/
---

Jóga je cestou, do života dokáže přinášet radost a zklidnění. Dodává a obnovuje energii ke každodenním
úkonům a pomáhá objevovat zcela nové duševní i fyzické síly, které usnadňují smysluplně se
pohybovat v dnešní „zrychlené“ době. Jóga ale pouze nepomáhá, díky ní lze poznávat fyzický i
jemnohmotný vnitřní svět v jejich součinnosti.

Terapeutická jóga kombinuje klasický přístup jógy s vývojovou kineziologií Václava Vojty, která napřimuje páteř reflexním zapojením hlubokého stabilizačního systému. Umožňuje tak šetrné provádění jógových ásán, lepší koncentraci a vede i ke změně pohybových vzorců mimo hodiny jógy. Cvičení je klidné bez náročných dynamických přechodů, praktikujeme především spinální cviky a „jednoduché“ cvičení měnící naše staré pohybové vzorce ve vrozené, mnohem efektivnější vzorce. Nedílnou součástí cvičení je rozvíjení všímavosti a zjemňování dechu. 

![pozice]({{ site.baseurl }}/assets/images/5F3A2533.jpg){:height="553px" width="350px" .align-center}

Individuální lekce

Terapeutická jóga vychází z kombinace tradiční jógy a vývojové kineziologie a vývojové kineziologie Václava Vojty. Praxe terapeutické jógy se zaměřuje na všechny vrstvy lidské bytosti, které se organicky ovlivňují a spoluvytvářejí naše celkové zdraví.

Individuální výuka jógy je přizpůsobena zcela potřebám a zájmům jednotlivce, umožňuje respektování osobního tempa a nejrychlejší posun v jógové praxi. Je vhodná pro začátečníky, ale i pokročilejší cvičence, kteří mají zájem o rychlejší postup v praxi, o očistné techniky nebo zásady životního stylu dle jógy. Umožňuje také mluvit o osobních problémech a životních situacích z pohledu jógové praxe a jógové filosofie. Individuální lekce lze domlouvat v dopoledních nebo odpoledních hodinách:

    Patočkova 2471/81a, Praha Břevnov
    Libice 10, Rybníky u Dobříše
    Křižíkova 67, Praha 8, sál Valkýra

Cena

    1 individuální lekce jógy (60 min) - pro 1 - 2 osoby v rámci předplatného na 1 měsíc (1x týdně): 900,-Kč

    1 individuální lekce jógy (60 min) - pro 1 - 2 osoby - jednorázová konzultace 1000,- Kč

Přihláška

![pozice]({{ site.baseurl }}/assets/images/5F3A2533.jpg){:height="553px" width="350px" .align-center}



Skupinové lekce

Během lekcí terapeutické jógy vycházíme z dětských vývojových pozic a jógových ásán, díky kterým je možné nastavit držení těla, napřímit páteř a najít tak vlastní osu. Tato cvičení pomáhají úlevě od bolesti, správné koordinaci svalstva a zvýšení pohyblivosti. Probíhá v klidném tempu, bez náročných dynamických přechodů. Praxe tohoto cvičení umožňuje odkrýt přirizené pohybové vzorce. Jde o nastavení těla, které uplatníme nejen v jógových pozicích, ale přenášíme je do běžného života. Nedílnou součástí cvičení je rozvíjení všímavosti a zjemňování dechu.

Začínáme nastavením opor pro páteř a spinálními cviky, které napřimují a obnovují pružnost páteře. Dále pokračujeme záklonovými, předklonovými a rotačními pozicemi. Na závěr provádíme krátkou koncentraci na dech. Cílem je naučit se funkčně a inteligentně zacházet se svým tělem. V každé pozici začínáme nastavením výchozí pozice, pokračujeme vědomým pohybem a uvolněním se do opor ve statické fázi. Snažíme se o kvalitu provedení dle aktuálních fyzických možností každého z nás.

Lekce je dostupná pro široké spektrum cvičenců s různými fyzickými schopnostmi, účast je možná i pro ty, kteří nemají s jógou žádnou zkušenost. Přijďte si odpočinout a udělat něco pro sebe v příjemné atmosféře malé skupiny.

Cena

    při platbě za 10 lekcí: 220 Kč/lekce
    
    jednorázová účast: 250 Kč/lekce
