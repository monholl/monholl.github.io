---
title: Kdo jsem?
permalink: /kdo-jsem
---
Jsem cvičitelka jógy - jóga mne přitáhla ještě v době, kdy nebyla populární. Bylo to v období mého studia na technické vysoké škole (vystudovala jsem matematické inženýrství na FJFI ČVUT Praha) a je se mnou stále. Jóga je pro mne uceleným systémem, modelem světa i praktickou disciplínou, která propojuje vnitřní i vnější aspekty lidské existence. Je pro mne důležité si přečtené i vyslechnuté ověřit na sobě a dává mi smysl propojování východní moudrosti se západními poznatky, např. fyzioterapie a psychoterapie.

S jógou pokračuji a budu nadále pokračovat mimo jiné formou skupinových i individuálních lekcí, které vedu. Dělá mi radost, když mohu díky svým zkušenostem pomoci ostatním cítit se lépe – fyzicky i psychicky. Zároveň i pro mne jsou lekce nesmírně obohacující zkušeností.

V kolébce jógy – Indii – jsem byla dvakrát a cítila jsem tam duchovnost až do morku kostí. Doufám, že se tam ještě podívám, přesto jsem šťastná v české kotlině.
